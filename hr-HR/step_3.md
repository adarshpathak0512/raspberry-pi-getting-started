## Upoznaj Raspberry Pi

Bacimo oko na Raspberry Pi. Za to bi trebao imati Raspberry Pi računalo pred sobom. Ne smije još biti povezano s ničim.

+ Pogledaj svoj Raspberry Pi. Možeš li pronaći sve stvari označene na dijagramu?

![screenshot](images/pi-labelled-names.png)

+ **USB priključci** - koriste se za spajanje miša i tipkovnice. Također možeš spojiti i druge komponente, poput USB pogona.

+ **utor za SD karticu** - ovdje možeš umetnuti SD karticu. Tu se pohranjuju softver operativnog sustava i datoteke.

+ **Ethernet priključak** - koristi se za spajanje Raspberry Pi računala na mrežu pomoću kabela. Raspberry Pi se također može povezati s mrežom putem bežičnog LAN-a.

+ **Audio priključak** - ovdje možeš spojiti slušalice ili zvučnike.

+ **HDMI priključak** - ovdje povezuješ monitor (ili projektor) koji koristiš za prikaz izlaznih podataka iz Raspberry Pi računala. Ako tvoj monitor ima zvučnike, možeš ih koristiti i za slušanje zvuka.

+ **Mikro USB priključak za napajanje** - ovdje spajaš napajanje. Uvijek bi trebao to učiniti posljednje, nakon što spojiš sve druge komponente.

+ **GPIO priključci** - omogućuju ti povezivanje elektroničkih komponenti, poput LED-a i gumba, na Raspberry Pi.