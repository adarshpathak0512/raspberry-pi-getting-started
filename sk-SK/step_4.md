## Zapojte svoje Raspberry Pi

Poďme zapojiť a spustiť vaše Raspberry Pi.

+ Skontrolujte, či vaše Raspberry Pi už má SD kartu v slote na spodnej strane. Ak nie, tak do neho zasuňte SD kartu s nainštalovaným systémom Raspbian (cez NOOBS).
    
    ![snímka obrazovky](images/pi-sd.png)

**Poznámka:** Veľa SD kariet je dodávaných vo vnútri väčšieho adaptéra. SD kartu vtedy musíte vytiahnuť von ťahaním za jej okraj.

![adaptér sd karty](images/sd-card-holder.png)

[[[noobs-install]]]

+ Vezmite USB konektor vašej myši a pripojte ho k niektorému z USB portov na Raspberry Pi (nezáleží na tom, do ktorého z nich).
    
    ![snímka obrazovky](images/pi-mouse.png)

+ Klávesnicu pripojte rovnakým spôsobom.
    
    ![snímka obrazovky](images/pi-keyboard.png)

+ Pozrite sa na HDMI port na Raspberry Pi - všimnite si, že má širšiu stranu hore.
    
    ![snímka obrazovky](images/pi-hdmi.png)

Uistite sa, že je váš monitor zapojený do zásuvky, a že je zapnutý.

+ Pripojte kábel monitora do HDMI portu Raspberry Pi - v prípade potreby použite adaptér.

Zatiaľ sa nič nezobrazí.

+ Ak chcete pripojiť Pi do siete internet cez ethernet, použite ethernetový kábel na pripojenie ethernetového portu na Raspberry Pi do ethernetovej zásuvky na stene alebo do vášho smerovača. Nemusíte to však urobiť, ak budete používať WiFi alebo ak sa do internetu nechcete pripojiť.

![ethernet](images/pi-ethernet.png)

+ Zvuk bude vychádzať z reproduktorov vašej obrazovky ak ich má, alebo ak máte nejaké slúchadlá alebo reproduktory, môžete ich zapojiť do audio konektora.

![slúchadlá](images/pi-headphones.png)

+ Všimnite si, že napájací port micro USB má širšiu rovnú stranu hore.

Zapojte napájací zdroj do zásuvky a pripojte ho do napájacieho micro USB portu.

![snímka obrazovky](images/pi-power.png)

Na Raspberry Pi by ste mali vidieť svietiť červené svetlo a na monitore maliny.

Raspberry Pi sa spustí do grafického používateľského rozhrania.

![snímka obrazovky](images/pi-desktop.png)