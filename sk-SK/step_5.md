## Dokončenie inštalácie

Keď vaše Raspberry Pi spustíte prvýkrát, spustí sa aplikácia **Welcome to Raspberry Pi** a prevedie vás počiatočným nastavením.

![sprievodca nastavením pi](images/piwiz.gif)

+ Kliknutím na tlačidlo **Next** sa spustí nastavenie.

+ Nastavte svoju krajinu (**Country**), jazyk (**Language**), a časovú zónu (**Timezone**) a znovu kliknite na tlačidlo **Next**.

![sprievodca nastavením pi - nastavenie krajiny](images/piwiz2.PNG)

+ Zadajte nové heslo pre vaše Raspberry Pi a kliknite na tlačidlo **Next**.

![sprievodca nastavením pi - nastavenie hesla](images/piwiz3.PNG)

+ Pripojte sa k vašej WiFi siete zvolením jej názvu, zadaním hesla a kliknite na tlačidlo **Next**.

![sprievodca nastavením pi - nastavenie wifi](images/piwiz4.PNG)

**Poznámka:** Ak vaše Raspberry Pi nemá WiFi, túto obrazovku neuvidíte.

+ Kliknite na tlačidlo **Next** a nechajte sprievodcu skontrolovať dostupné aktualizácie pre Raspbian (tento krok môže chvíľu trvať).

![sprievodca nastavením pi - aktualizácia](images/piwiz6.PNG)

+ Pre dokončenie inštalácie kliknite na tlačidlo **Done** alebo **Reboot**.

**Poznámka:** reštart bude potrebný len vtedy, ak je nevyhnutný pre dokončenie aktualizácie.

![koniec sprievodcu nastavením pi](images/piwiz7.PNG)