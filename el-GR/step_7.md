## Περιήγηση στον ιστό

Ίσως θελήσεις να συνδέσεις το Raspberry Pi στο Διαδίκτυο. Εάν δεν σύνδεσες καλώδιο ethernet, τότε θα πρέπει να συνδεθείς σε ασύρματο δίκτυο.

Για να ενεργοποιήσεις το Wi-Fi στο Raspberry Pi, θα χρειαστεί να ορίσεις μια χώρα Wi-Fi.

![όρισε χώρα wifi](images/pi-set-wifi-country.png)

+ Επέλεξε **Preferences** και **Raspberry Pi Configuration** από το μενού.

+ Κάνε κλικ στην καρτέλα **Localisation**.

+ Κάνε κλικ στο κουμπί **Set WiFi Country**.

![επιλέξτε χώρα wifi](images/pi-select-wifi-country.png)

+ Επέλεξε τη χώρα σου από τη λίστα και κάνε κλικ στο **OK**.

Αφού ορίσεις τη χώρα Wi-Fi, μπορείς να συνδεθείς σε ένα ασύρματο δίκτυο.

+ Κάνε κλικ στο εικονίδιο με κόκκινους σταυρούς στην επάνω δεξιά γωνία της οθόνης και επέλεξε το δίκτυό σου από το αναπτυσσόμενο μενού. Ίσως χρειαστεί να ρωτήσεις έναν ενήλικα ποιο δίκτυο θα πρέπει να επιλέξεις.

![Δεν υπάρχει wifi](images/no-wifi.png)

+ Πληκτρολόγησε τον κωδικό πρόσβασης για το ασύρματο δίκτυό σου, ή ζήτα από έναν ενήλικο να το πληκτρολογήσει για σένα. Στη συνέχεια κάνε κλικ στο **OK**.

![Πληκτρολογήστε τον κωδικό πρόσβασης](images/type-password.png)

+ Όταν το Pi σου είναι συνδεδεμένο στο διαδίκτυο, θα δεις ένα σύμβολο ασύρματου LAN αντί των κόκκινων σταυρών.

![screenshot](images/pi-wifi.png)

+ Κάνε κλικ στο εικονίδιο του προγράμματος περιήγησης στο Web και κάνε αναζήτηση για `raspberry pi`.

![screenshot](images/pi-browser.png)