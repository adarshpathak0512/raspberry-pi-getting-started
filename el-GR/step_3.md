## Γνώρισε το Raspberry Pi

Ας ρίξουμε μια ματιά στο Raspberry Pi. Θα χρειαστεί να έχεις έναν υπολογιστή Raspberry Pi μπροστά σου. Δεν πρέπει να είναι συνδεδεμένο με τίποτα προς το παρόν.

+ Κοίταξε το Raspberry Pi σου. Μπορείς να βρεις όλα τα στοιχεία που επισημαίνονται στο διάγραμμα;

![screenshot](images/pi-labelled-names.png)

+ **Θύρες USB** - αυτές χρησιμοποιούνται για τη σύνδεση ενός ποντικιού και ενός πληκτρολογίου. Μπορείς επίσης να συνδέσεις άλλα στοιχεία, όπως έναν δίσκο USB.

+ **Υποδοχή κάρτας SD** - μπορείς να τοποθετήσεις την κάρτα SD εδώ. Εδώ αποθηκεύεται το λειτουργικό σύστημα και τα αρχεία σου.

+ **Θύρα Ethernet** - χρησιμοποιείται για τη σύνδεση του Raspberry Pi σε δίκτυο μέσω καλωδίου. Το Raspberry Pi μπορεί επίσης να συνδεθεί σε ένα δίκτυο μέσω ασύρματου LAN.

+ **Υποδοχή ήχου** - εδώ μπορείς να συνδέσεις ακουστικά ή ηχεία.

+ **Θύρα HDMI** - εδώ συνδέεται η οθόνη (ή προβολέας) που χρησιμοποιείς για να εμφανίσεις την έξοδο από το Raspberry Pi. Εάν η οθόνη σου διαθέτει ηχεία, μπορείς επίσης να τα χρησιμοποιήσεις για να ακους ήχο.

+ **Υποδοχή παροχής ρεύματος Micro USB** - εδώ συνδέεται μία παροχή ρεύματος. Θα πρέπει πάντα αυτό να το κάνεις τελευταίο, αφού πρώτα έχεις συνδέσει όλα τα άλλα στοιχεία.

+ **Θύρες GPIO** - επιτρέπουν να συνδέσεις ηλεκτρονικά εξαρτήματα όπως LEDs και κουμπιά στο Raspberry Pi.