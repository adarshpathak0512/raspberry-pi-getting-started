## Dyma'r Raspberry Pi

Beth am edrych ar y Raspberry Pi. Dylai cyfrifiadur Raspberry Pi fod o'th flaen di ar gyfer hyn. Ni ddylid ei gysylltu ag unrhyw beth eto.

+ Edrycha ar dy Raspberry Pi. Wyt ti'n gallu dod o hyd i'r holl bethau sydd wedi'u labelu ar y diagram?

![sgrinlun](images/pi-labelled-names.png)

+ **Pyrth USB** - defnyddir y rhain i gysylltu â llygoden a bysellfwrdd. Hefyd, gelli di gysylltu â chydrannau eraill, megis gyriant USB.

+ **Slot cerdyn SD** - gelli di roi'r cerdyn SD yma. Dyma lle mae meddalwedd y system weithredu a'th ffeiliau di yn cael eu storio.

+ **Porth Ethernet** - defnyddir hwn i gysylltu'r Raspberry Pi â rhwydwaith â chebl. Hefyd, mae'r Raspberry Pi yn gallu cysylltu â rhwydwaith trwy Rwydwaith Ardal Leol (LAN) diwifr.

+ **Jac sain** - gelli di gysylltu â chlustffonau neu seinyddion yma.

+ **Porth HDMI** - dyma lle rwyt ti'n cysylltu â'r monitor (neu'r taflunydd) rwyt ti'n ei ddefnyddio i arddangos yr allbwn o'r Raspberry Pi. Os oes gan eich monitor seinyddion, gelli di eu defnyddio nhw i glywed sain hefyd.

+ **Cysylltydd pŵer micro USB** - dyma lle rwyt ti'n cysylltu â chyflenwad pŵer. Dylet ti wneud hyn olaf bob amser, ar ôl i ti gysylltu dy holl gydrannau eraill.

+ **Pyrth GPIO** - mae'r rhain yn dy alluogi di i gysylltu cydrannau electronig megis LEDs a botymau i'r Raspberry Pi.